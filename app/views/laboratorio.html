<div class="justified" >


  <h2>Il laboratorio</h2>

  <p>Il laboratorio, attualmente sotto la responsabilità di <a href="../antonio_romano/index.html">Antonio Romano</a>, ricercatore presso il Dipartimento di Lingue e Lett. Str. e Culture Mod., è stato inaugurato nel 2006 e si trova in via Sant'Ottavio 20, Torino. È stato costituito a partire dagli <a href="./strumenti.html">strumenti acquistati</a> da <a href="./arturo_genre.html">Arturo Genre</a> negli anni '70-'90, per la didattica e la ricerca. Tra questi troviamo un <i>Fundamental Frequency Meter 650</i> + <i>Intensity Meter</i> della <i>F-J Electronics</i>, un oscillatore 204D HP e un oscilloscopio 1223A, un Chimografo <i>Boulitte</i> con tre tamburi e cronografo, un Metallofono Cromatico LM, un Diapason Elettromagnetico <i>Boulitte</i>, 7 risonatori di Helmholtz, un Tubo di Kundt, vari diapason e un sonometro, un Oscillomink <i>Siemens</i> e tre <i>Kay Sonagraph</i> (uno storico <i>Sound Spectrograph</i> - Pat. 2,615,078, due <i>Spectrum Analyzer</i>, 7029A e 6061B, con <i>Amplitude Display</i> e <i>Scale Magnifier</i>, <i>Missilyzer</i> 7929ADC, <i>Contour Display</i> 6070A).</p>


  <p>Grazie alla disponibilità della Prof.ssa M.B. Vittoz, direttrice del CLIFU e ora del <a href="http://www.cla.unito.it//" target="_blank">CLA-UNITO</a>, il laboratorio ha trovato una propria sede definitiva in una sala di questo centro, presso il quale usufruisce periodicamente di sale multimediali attrezzate per la didattica e dotate di postazioni di 20 PC indipendenti per operazioni di analisi acustica ed etichettatura fonetica.
    In virtù degli acquisti, resi possibili nel 2005-2006 da risorse e finanziamenti piccoli e grandi (Rettorato, Istituto dell'<i>A.L.I.</i> - Prof. Massobrio, progetto <i>Teledidattica</i> - <a href="http://www.personalweb.unito.it/carla.marello/" target="_blank">Prof.ssa C. Marello</a>, donazioni <a href="http://www.gipsa-lab.grenoble-inp.fr/recherche/departement-parole-cognition.php" target="_blank">Institut de la Communication Parlée de Grenoble</a> (ora DPC, GIPSA-Lab) - <a href="http://dialecto.u-grenoble3.fr/" target="_blank">Prof. M. Contini</a> e <a href="http://www.pholab.uzh.ch/index.html" target="_blank">Laboratorio di Fonetica dell'Università di Zurigo</a> - <a href="http://www.pholab.uzh.ch/leute/schmid.html" target="_blank">Dr. S. Schmid</a>), si è arricchito - oltre che di numerosi ausilî per la didattica - di una Cabina silente modulare (<i>Amplifon</i>) modello G2x1, di sistemi di registrazione <i>DigiDesign Mbox2</i> e <i>PC</i>-<i>Tascam-Shure</i> (DAT/DA-P1-SM58), e di licenze <i>MATLAB</i> e <i>Multispeech 3700</i> (con <i>Palatometer Database &amp; Program</i>, <i>Sona Match &amp; MDVP</i> - <i>Multi Dimensional Voice Program</i>).</p>


  <p>Il laboratorio vanta già un positivo bilancio d'attività e un certo numero di <a href="../ricerca/collaborazioni.html">collaborazioni</a> in ambito nazionale e internazionale ed è frequentato principalmente dagli studenti dei corsi di <i>Linguistica Generale</i> e <i>Glottologia e Linguistica</i> e da tirocinanti di diversi atenei, oltre che dal personale dell'<i>Atlante Toponomastico del Piemonte Montano</i> (altro progetto lanciato da A. Genre), dell'<a href="http://www.atlantelinguistico.it/" target="_blank"><i>Atlante Linguistico Italiano</i></a> e da alcuni (ad)dottorandi dei Dottorati di Ricerca in Linguistica, linguistica applicata, ingegneria linguistica e in Digital Humanities.</p>


  <p class="nota" style="font-weight:bold; font-style:italic; margin-bottom:0px">Nota.</p>

  <p class="nota" style="margin-top:0px">L'istituzione di un <i>Laboratorio di Fonetica Sperimentale</i> presso l'Università di Torino avviene all'inizio degli anni settanta (presso la Facoltà di Lettere e poi, dal 1997, presso la Facoltà di Lingue e Letterature Straniere) grazie all'interessamento di Arturo Genre, che lo costituisce gradualmente prima della sua prematura scomparsa.</p>


  <div id="foot">
    <hr width="170px" size="2">
    HTML, CSS and design by Paolo Mairano
  </div>


</div>
